<html>
<head>
<meta charset="utf-8" />
<script src="../BrowserDetectionSub.js"></script>
<meta property="og:url"  content="https://saradadeviquotes.github.io/images/P072.jpeg" />
<meta property="og:type" content="article" />
<meta property="og:title" content="" />
<meta property="og:description" content="" />
<meta property="og:image" content="https://saradadeviquotes.github.io/images/P072.jpeg" />
</head>
<body width = 500px>
<div class="navbar">
  <a href="../index.html"><img src="../home.png" title="Home"></a>
  <!-- <a href="https://archive.org/details/in.ernet.dli.2015.299483" target="_blank"><img src="Ma.png" title="Sri Sri Mayer Katha" width=50px></a> -->
  <iframe src="https://www.facebook.com/plugins/share_button.php?href=https%3A%2F%2Fwww.facebook.com%2FSarada-Devi-Quotes-106119718202793%2F&layout=button_count&size=large&appId=127776775941065&width=102&height=28" width="102" height="28" style="border:none;overflow:hidden;position:absolute;top:12px;right:15px" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>
</div>
<!-- ####### Facebook and pinterest share buttons at topleft of every image ######-->
<!-- Will not work in laptop. Will work in web. -->
<script>
var a2a_config = a2a_config || {};
a2a_config.overlays = a2a_config.overlays || [];
a2a_config.overlays.push({services: ['pinterest', 'facebook', 'twitter', 'telegram', 'tumblr','google_gmail', 'email']});
</script>
<script async src="https://static.addtoany.com/menu/page.js"></script>
<div align="center"><img id="myImg" class="center" border="0" src="P072.jpeg" width=550 style="float:none; padding: 10px;"></div>
<p style="text-align: justify;"><font size=3 face="Arial">
আমি -- এই যে মন্ত্র নেয়, কি পায়? এমনি তো বাহ্য দৃষ্টিতে দেখি, লোকটি যেমন ছিল তেমনি আছে।<br>
মা -- মন্ত্রের মধ্য দিয়ে শক্তি পায়। গুরুর শক্তি শিষ্যে যায়, শিষ্যের গুরুতে আসে। তাই তো মন্ত্র দিলে পাপ নিয়ে শরীরে এর ব্যাধি হয়। গুরু হওয়া বড় কঠিন--শিষ্যের পাপ নিতে হয়। শিষ্য পাপ করলে গুরুরও লাগে। ভাল শিষ্য হলে গুরুরও উপকার হয়। কারও বা হঠাৎ উন্নতি হয়, কারও বা ক্রমে হয়। তা যার যেমন সংস্কার।<br>
“রাখাল তাই মন্ত্র দিতে চায় না। বলে ‘মা, মন্ত্র দিলে অমনি শরীর অসুস্থ হয়।’ মন্তরের নামে আমার গায়ে জ্বর আসে।”<br>
জনৈক মহারাজ একটি ছেলেকে মন্ত্র লইবার জন্য মার কাছে পাঠাইয়াছে। মা তাহার সমস্ত পরিচয় শুনিয়া বলিলেন, “তোমাদের সব গোঁসাই গোবিন্দ আছেন। তাঁদের কাছ থেকে মন্ত্র নেবে।” যে কোন কারণে হউক মা তাহাকে দীক্ষা দিলেন না।<br><br>
- “শ্রীশ্রীমায়ের কথা”, পৃঃ ২৯৩ (স্বামী অরূপানন্দের স্মৃতিচারণ)
</font></p>
<hr><p>&nbsp;</p>
</body>
</html>
